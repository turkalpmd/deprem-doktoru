# Deprem Doktoru

Ülkemiz, 6 Şubat tarihinde oldukça şiddetli hazin bir doğal afet yaşadı. Deprem yaşayan 11 farklı şehirde, hastanelere yoğun bir şekilde başvuru oldu. Erişkin hastalarda ilaç dozu hesaplamı birim adet ile uygulanabilmektedir, ancak çocuk hastalarda hastanın kilosuna göre ilaç dozu da değişmektedir ve bir çok ilacın doz aşımının ciddi yan tesirleri vardır. Bir çocuk doktoru olarak, asistanlığımın servis rotasyonlarında ilaç dozu hesaplamak oldukça uzun süren bir işlemdi. Özellikle afet zamanında yoğun başvurular ile birlikte hızlı ve doğru ilaç dozu hesaplaması oldukça önemli olabilir bu nedenle çocuk yoğun bakım servislerinde sık kullanılan ilaçların doz hesaplamalarıyla ilgili bir web uygulaması geliştirerek sahada kullanılmasını amaçladık. 

Aynı zamanda, afetlerde afet türüne özgün olarak, bazı klinikler daha sık görülebilmektedir. Afet durumunda, sıklığı birden artan özel kliniklerin, özel yönetimlerinin de unutulması olasıdır. Bu nedenle depremde karşılaşabileceğimiz kliniklerin özel yönetim şemalarını, Çocuk ve Acil Yoğun Bakım Derneği ve Çocuk Nefreolojisi Derneği sayfalarında .pdf formatında bulunan yönergeleri, interaktif bir uygulamaya çevirdik.

Geçtiğimiz hafta Açık Yazılım Ağı adındaki gönüllü hareketine katıldık ("https://github.com/acikkaynak") hareketine katılarak, bir daha kullanılmasınını temenni ettiğimiz, daha güçlü bir uygulamaya dönüşmeye hazırlanıyoruz. 

Daha sonrasında, sitemize Akciğer filmi yorumlaması ve ChatGPT modüllerini de ekledik. Bu repository'de Akciğer Grafisi yorumlama modelini, boyut nedeniyle yükleyemedim, isteyen kişilere özelden iletebilirim.

Web uygulamamıza "pediatridefteri.com" ve "depremdoktor.site" adresleri üzerinden ulaşabilirsiniz.

Gördüğünüz hatalar veya geliştirilmesini önerdiğiniz kısımlar için "aitech4med@gmail.com" adresine mail ile ulaşabilirsiniz.
